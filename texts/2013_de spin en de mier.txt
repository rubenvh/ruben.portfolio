<p class="P6">Hoe begin ik een tekst waarvan de opzet erin bestaat mijn cinematografische ontstaansgeschiedenis bloot te leggen? Het is niet toevallig een <span class="T1">vraag</span> die als eerste zin de toon zet van een bij voorbaat ontoereikende stroom gedachten. De vragende vorm is een bewuste keuze die deze eerste paragraaf een gevoel van onbereikbaarheid wilt verlenen die hopelijk afstraalt op de rest van deze tekst. Het wil een poging zijn het medium als boodschap te gebruiken. Dit stotterende begin is een uitdrukking van het besef dat de verzameling beelden die zich in mijn herinnering bevinden moeilijk vast te prikken zijn. Ze vormen een kruisbestuiving tussen enerzijds allerlei prikkels uit onze voornamelijk visuele cultuur in de vorm van films, televisie, computerspellen en reclame en anderzijds een erg zintuiglijke persoonlijke ervaring van de wereld. Bovendien dragen we een hele geschiedenis mee van woorden en verhalen, geschreven of verteld, die de voedingsbodem vormen van de (bewegende) beelden waarmee we ons omringd zien. Het is zelfs niet altijd onmiddellijk duidelijk waar onze beelden vandaan komen: ofwel hebben we ze gezien, ofwel hebben we ze geconstrueerd nadat iemand erover vertelde ofwel hebben we in onze herinnering het statische beeld van een foto geanimeerd tot een bewegend portret. Het geheim ontsluieren dat in de specifieke constellatie van al deze beelden verborgen ligt en een antwoord formuleren op de vraag welke verbindingen mijn gevoeligheid voor kunst hebben bepaald, dat lijkt me een levenswerk. Bovendien ontglipt de oplossing voortdurend - per definitie - in een cultuur die aan een bovenmenselijk tempo nieuwe beelden cre&euml;ert waartoe we ons moeten verhouden. Dus deze tekst is noodzakelijkerwijze een schets.</p><p class="P6">Nadenkend over al die beelden die ons als afgedragen kleren om het lijf hangen, doet me denken aan kou. Het is het gevoel van een koude winterochtend. Het heldere zonlicht snijdt voorzichtig maar onafwendbaar de gordijnloze kamer aan - een natuurkundig fenomeen dat als zinnebeeld kan dienen voor mijn geleidelijk opklarende hoofd. Een eerste poging uit bed te stappen is net mislukt. De behaaglijke atmosfeer onder de lakens voelt zich bedreigd door de gigantische hoeveelheid lucht die op haar drukt, niet alleen de lucht in de kamer maar via het venster die van het hele uitspansel. De opgespaarde warmte van &eacute;&eacute;n nacht en de intimiteit die hierin verborgen ligt, moet elke dag opgeofferd worden aan de oneindigheid. Dat lijkt haar onvoorwaardelijk universeel lot te zijn. Het blauw dat haar artistieke vertegenwoordiging vond bij Yves Klein behoort niet tot de dimensie van het menselijke: een dialoog of onderhandeling is niet mogelijk, ze staat buiten de taal. De weigering jezelf aan haar over te geven door niet uit bed te stappen leidt op relatief korte termijn tot de dood (o.a. omdat je de wereld in moet trekken om eten te vinden dat je kan verbranden om meer warmte te genereren). De beelden waarmee je jezelf omringt zijn als de warme lakens waarvan je op sommige dagen maar schoorvoetend afstand wil doen. Laat staan dat je ze aan een grondige analyse zou willen onderwerpen. Ze vormen een hedendaagse bescherming tegen de leegte van het ijle blauw dat elk menselijk streven tracht op te vullen of vorm te geven. </p><div class="P6">De geschiedenis van de zelfbewuste mens is een poging die niet-menselijke ijle dimensie te verbeelden en de geheimen te ontsluieren die erin verborgen liggen. Meestal zijn deze beelden net zo eindig als de ochtendwarmte van de slaap en ze vervluchtigen als ij(de)le constructies zodra nieuwe generaties hun oorsprong in vraag stellen en ze vervangen door nieuwe beelden. Invloedrijk is vandaag een wetenschappelijke benadering, die zo succesvol is net omdat ze de inherente eigenschap van beelden om te vergaan tot basisprincipe heeft verheven: goede wetenschap is kennis die inherent - als eigenschap - vraagt om ontkracht te worden en die rivaliserende kennis uitnodigt haar in vraag te stellen<span class="Footnote_20_anchor" title="Footnote: Hiermee verwijs ik naar het falsificatieprincipe van Karl Popper."><a href="#ftn1" id="body_ftn1">1</a></span>. Zij ziet zichzelf als een tijdelijke verklaring voor de dingen. Ontneemt ze zichzelf hiermee ook de verantwoordelijkheid voor potenti&euml;le misbruiken? Het doet denken aan de dubieuze rol van wetenschappers bij het ontwikkelen van destructieve technologie&euml;n. De januskop van het wetenschappelijke denken dat ontstond in de 16e en 17e eeuw is ondertussen diep doorgedrongen in de beeldvorming van onze cultuur. De oorsprong ervan ligt bij Prometheus die het vuur stal van de goden zoals de eerste mensen niet konden weerstaan aan de appel en haar belofte van goddelijke kennis. Zichzelf rekenschap geven van deze kennis is een steeds urgenter wordende uitdaging die de mens moet aangaan. Het kinderlijke spelen met vuur mondde in haar schaalvergroting en in haar volwassenheid al eerder uit in een zee van ontstellende en gruwelijke gevolgen. Het is de hyperbolische versie van het zogenaamd onschuldige sadistische spel van een kind dat een mier in het web van een spin werpt om gebiologeerd te kijken naar de gruwel van de natuur. De mier is als symbool voor de Ander wellicht wat ver gezocht. Op z'n minst doet het oneer aan de nieuwsgierigheid van het kind. Maar het is niet onschuldig. Ik herinner me toen ik dat kind was en dat ik verschrikkelijk schrok van de plotseling snelheid en de gretigheid waarmee de spin mijn arme proefkonijn in een cocon verpakte - alsof ze mijn vertwijfeling voelde en een eventuele reddingspoging voorgoed onmogelijk wilde maken. Ik had iets in gang gezet dat ik niet meer ongedaan kon maken. Ik wenste dat ik een verdord blad had gebruikt om de spin te misleiden in plaats van een levend wezen. Ik projecteerde al mijn haat op die spin, maar eigenlijk was ikzelf natuurlijk verantwoordelijk. En dat wist ik maar al te goed. Aan de oppervlakte ontstond dit experiment vanuit een fascinatie voor het leven. Maar de dood die ik ermee veroorzaakte staat symbool voor de angst die ik voelde voor die vreemde wezens die de hele dag wachten op een prooi in een onzichtbaar huis. Ik vond hun immobiliteit zo onverdraaglijk boeiend dat ik me liet verleiden een levend wezen op te offeren om hen te zien bewegen. (<span class="T1">Bad karma</span>!)</div><p class="P6">Als wetenschap was mijn experiment uiteraard een mislukking. Het had me geen objectieve kennis opgeleverd aangezien ik te verbijsterd was geweest om aandachtig te kijken. En bovendien had ik dit ge&euml;nsceneerde drama niet gefilmd. Dat zou me in staat hebben gesteld om in slow motion de choreografie van de spin te analyseren in een soort pornografie van de werkelijkheid. Maar het idee dat ik als kind de nuchterheid zou hebben gehad om het vereiste voorbereidende werk te doen voor het maken van zo'n video vind ik nu ongeloofwaardig. De ervaring is daarentegen wel deel gaan uitmaken van het samengestelde woud van herinneringsbeelden waaruit het idee van mijn levensgeschiedenis is opgebouwd. Het leeft daar verder, niet als objectief wetenschappelijke kennis, maar als een metafoor voor de natuurlijke onverbiddelijkheid die zelfs in een beschaafde plattelandstuin onder de oppervlakte roert. Het verschil tussen een sublieme ervaring en terreur lijkt op die manier een kwestie van schaal en context.</p><div class="P6">Wetenschap is vandaag ons epistemologisch model bij uitstek. Naast haar januskop waarbij ze tegelijkertijd het heil en de catastrofe wordt van steeds groter wordende getallen mensen, is er ook de ironie dat hoe meer wetenschap doordringt tot in de diepste plooien van de fenomenologische wereld, hoe minder evident het wordt deze kennis terug te koppelen naar wat het betekent mens te zijn. Voor de banaliteit van het alledaagse leven hebben subatomaire deeltjes geen enkele betekenis. Dus ondanks haar succes lijkt de wetenschap geen surrogaat te kunnen bieden voor het uitstippelen van een zinvol leven. Maar in haar opmars vernietigde ze een vorm van religie die dat wel pretendeerde. Er is een leegte ontstaan waarvan wetenschap (nog) niet de ambitie heeft die op te vullen. Misschien is dit &eacute;&eacute;n van de redenen waarom onze cultuur zo verlangt naar steeds meer beelden: beelden van zichzelf, beelden van de andere, beelden van beelden, spiegels en schermen. Beelden als betekenis. Beelden die via een technologie van lenzen<span class="Footnote_20_anchor" title="Footnote: Een ander woord voor lens is - significant - 'objectief'"><a href="#ftn2" id="body_ftn2">2</a></span> en elektronische netwerken in een soort extatische overdrive gaan en die ons doen duizelen<span class="Footnote_20_anchor" title="Footnote: Jean Baudrillard, The ecstasy of communication, Semiotext(e) foreign agents series."><a href="#ftn3" id="body_ftn3">3</a></span>. Vermits hun materi&euml;le basis bepaald wordt door technologische vondsten die makkelijk achter de kar van het objectieve te spannen zijn, ontstaat er veel verwarring rond de waarde van deze beelden. Hoewel men zich oorspronkelijk blind staarde op de naturalistische, representatieve mogelijkheden van het medium film, beseften filmmakers snel dat wat er getoond wordt in bewegende beelden vooral een geconstrueerde werkelijkheid is. Toch is dit niet onmiddellijk evident en moet je als kijker steeds de vraag blijven stellen waar beelden - die in wezen altijd constructies zijn - nu eigenlijk naar verwijzen. Ook het elektronische platform dat vandaag meer en meer onze dorst naar informatie (en beelden) faciliteert is gebaseerd op een technologie die je kan associ&euml;ren met exactheid en objectiviteit: de computer. Elke innovatie brengt meer rekenkracht en men gebruikt ze om simulaties te ontwikkelen van aspecten van de realiteit (meteorologische, economische en zelfs sociologische modellen) om voorspellingen te doen en beweringen te funderen over de staat van de werkelijkheid waar ze naar verwijzen. Aan de andere kant zou men ook computersimulaties kunnen bouwen, bewust van de specificiteit van het medium, die het potentieel in zich dragen (kritische) verhalen te vertellen<span class="Footnote_20_anchor" title="Footnote: De wereld van de computergame komt in die buurt, hoewel ik voorlopig de indruk heb dat die creaties de inhoud ondergeschikt maken aan de steeds sensationeler wordende vormelijke aspecten (hyperrealisme)."><a href="#ftn4" id="body_ftn4">4</a></span>.</div><div class="P6">In mijn ervaring met de spin en de mier vind ik een aantal aspecten terug die ik ook ontdek in mijn kijk op kunst. Het is niet zo dat dat moment een soort oorspronkelijke bewustwording is. Het heeft eerder de structuur van een anekdote of een beeld dat in mijn herinnering een eigen leven is gaan leiden. Het is onvermijdelijk be&iuml;nvloed door andere beelden en ervaringen. Bij het herleven ervan ontdek ik patronen die van belang zijn bij mijn appreciatie van kunstwerken<span class="Footnote_20_anchor" title="Footnote: Ik spreek hier over kunstwerken in het algemeen, niet noodzakelijk alleen over film of cinema."><a href="#ftn5" id="body_ftn5">5</a></span>. De mier was mijn slachtoffer en ik voelde een grote verantwoordelijkheid op me rusten toen ik mijn kinderlijke misdaad besefte. Een aspiratie in het leven moet zijn dat je de Ander empathisch benadert. In de echte wereld word je natuurlijk af en toe gedreven door egocentrische drijfveren. Ik betrap me er bijvoorbeeld soms op in mijn onzekerheid de Ander als spiegel te gebruiken. Je bent jezelf en de Ander echter verplicht je hiervan rekenschap te geven. De mier is natuurlijk geen mens. Maar bij extensie deel ik een soort barmhartigheid voor al het eindige."<i>Remember me, wispers the dust</i>"<span class="Footnote_20_anchor" title="Footnote: Joseph Brodsky, In praise of boredom, juli 1989."><a href="#ftn6" id="body_ftn6">6</a></span> ... terwijl het met een radicaal gebaar van de tafel wordt geveegd. Ik ontdekte ook dat ik elke enscenering verdacht vind en dat zij enkel transparant gebruikt mag worden. Een enscenering die zegt: "ik ben een enscenering". Het verklaart mijn liefde voor de films van Jean-Luc Godard die dit consequent doordrijven.</div><p class="P6">Ikzelf ben kunstenaar en volg het vak filmgeschiedenis als een keuzevak. Mijn werk bestaat uit video's, tekeningen, computerprogramma's en sculpturale installaties. Video is een belangrijk medium voor me omdat ik in mijn werk voornamelijk de vluchtige, verdwijnende neiging van alles om ons heen probeer vast te leggen. Het tot stand komen van mijn werk - de methode van het werkproces - is daarom voor mij een heel belangrijk aspect. Misschien komt dat omdat het tot stand komen het omgekeerde pretendeert te zijn van het vergankelijke net door iets te cre&euml;ren. Het uiteindelijke kunstwerk thematiseert vaak haar eigen ontstaan. Er heerst een spanning tussen ontwerp en uitvoering, tussen een eenvoudige beslissing die ik als kunstenaar neem aan de ene kant en de onderworpen uitvoering ervan waarin ik probeer mijn zelf uit te schakelen aan de andere kant. Deze meditatieve toestand als automaat is echter vaak een vruchtbaar, creatief moment waarop intu&iuml;tieve beslissingen het werk binnensluipen. Op deze manier tracht mijn werk het wanhopige gepuzzel te verbeelden als metafoor voor de vluchtige menselijke noodzaak orde aan te brengen in een wanordelijk universum. </p><p class="P6">Ik voel een affiniteit met een soort psychoanalytische benadering van kunst die zegt dat elk kunstwerk tracht een bepaalde absolute waarheid te benaderen en tegelijkertijd de onmogelijkheid hiervan beseft. De omweg die het kunstwerk hier maakt geeft aanleiding tot een zekere indirectheid wat volgens mij een essentieel onderdeel is van geslaagde kunstwerken. </p><ul><li>Indirectheid overstijgt het concrete door haar abstractie.</li>
<li>Indirectheid kan subversief kritisch zijn, m&eacute;&eacute;r dan directe pamflettaire slogans.</li>
<li>Indirectheid leidt tot een po&euml;tische taal.</li></ul></p>
<p>Ik geloof niet dat elk kunstwerk een poging is om een/het "oorspronkelijke verlangen" te bevredigen. Ik zie het psychoanalytische eerder als een formalistisch model voor kunst: kunstwerken be-<i>naderen</i> altijd een andere werkelijkheid of dimensie en raken op die manier dichter bij het soort waarheid dat mij interesseert.</p> 
<h5>noten</h5>
<p class="Footnote"><span class="footnodeNumber"><a class="Footnote_20_Symbol" id="ftn1" href="#body_ftn1">1</a></span>Hiermee verwijs ik naar het falsificatieprincipe van Karl Popper.</p><p class="Footnote"><span class="footnodeNumber"><a class="Footnote_20_Symbol" id="ftn2" href="#body_ftn2">2</a></span>Een ander woord voor lens is - significant - 'objectief'</p><p class="Footnote"><span class="footnodeNumber"><a class="Footnote_20_Symbol" id="ftn3" href="#body_ftn3">3</a></span>Jean Baudrillard, <span class="T1">The ecstasy of communication</span>, Semiotext(e) foreign agents series.</p><p class="Footnote"><span class="footnodeNumber"><a class="Footnote_20_Symbol" id="ftn4" href="#body_ftn4">4</a></span>De wereld van de computergame komt in die buurt, hoewel ik voorlopig de indruk heb dat die creaties de inhoud ondergeschikt maken aan de steeds sensationeler wordende vormelijke aspecten (hyperrealisme).</p><p class="Footnote"><span class="footnodeNumber"><a class="Footnote_20_Symbol" id="ftn5" href="#body_ftn5">5</a></span>Ik spreek hier over kunstwerken in het algemeen, niet noodzakelijk alleen over film of cinema.</p><p class="Footnote"><span class="footnodeNumber"><a class="Footnote_20_Symbol" id="ftn6" href="#body_ftn6">6</a></span>Joseph Brodsky, <span class="T1">In praise of boredom</span>, juli 1989.</p>